<!DOCTYPE html>
<html>
<head>
	<meta charset="utf-8">
	<title>Guida Cooperativa</title>
	<meta name="viewport" content="width=device-width, initial-scale=1, maximum-scale=1.0, user-scalable=no">
	<link rel="stylesheet" href="../assets/style.css">
<body>
<main>
<header>
<div class="column">
<div class="number">1.4</div>
</div>
<div class="titles">
<h1>Guida Cooperativa</h1>
<h2>Autori e riferimenti</h2>
</div>
<div class="column"></div>
</header>
<article>
<nav class="column"><h3>Indice parziale</h3>
<ol>
<li><a href="/1-guida-cooperativa/1-presentazione.html">Presentazione</a></li><li><a href="/1-guida-cooperativa/2-come-sfogliare.html">Come sfogliare la guida</a></li><li><a href="/1-guida-cooperativa/3-indice.html">Indice totale</a></li><li><a href="/1-guida-cooperativa/4-autori-e-riferimenti.html">Autori e riferimenti</a></li>
</ol>
<div>
<a class="nav-link" href="/1-guida-cooperativa/3-indice.html">◄</a><a class="nav-link" href="/1-guida-cooperativa/3-indice.html">≡</a><a class="nav-link" href="/#">►</a>
</div>
</nav>
<section class="content">
<h3 class="subsection">Fattori più importanti da considerare dell'autore</h3>
<p>Solitamente un'opera ha bisogno di un autore o un gruppo di autori autorevoli che pongano una base di fiducia per gli argomenti che vengono trattati. Questa particolare opera di "guida tra le guide" fa eccezione, almeno a un primo livello di lettura, perché il suo scopo è orientarsi tra le guide, i riferimenti, gli esperti e le visioni del mondo; inoltre, fa eccezione anche perché un singolo essere umano dovrebbe essere in grado di curare autonomamente una simile guida per la propria vita; di fatto, lo facciamo tutti più o meno consapevolmente.</p>
<p>A questo primo livello orientativo, non è possibile offrire un nome autorevole perché è il lettore che dovrà scegliere in base a una serie di fattori verso chi porre la sua fiducia. Anche ipotizzassimo un nome autorevole che ci guidi, perché dovremmo seguire questo invece di molti altri? Se lo risolviamo ponendo un altro nome autorevole che ci indichi il successivo è chiaro che finiamo in una regressione infinita. Deve esserci un primo momento in cui da soli, in base a fattori che non sono un principio di autorità, scegliamo le fonti che ci convincono.</p>
<p>I fattori che si pongono prima di un qualsiasi autore, sono il contenuto, il modo in cui viene posto, i valori e gli obiettivi che traspaiono dall'opera, i metodi adottati, i riferimenti che in seconda battuta verranno raccomandati, ma anche inevitabilmente fattori interiori del lettore, dunque la sua sensibilità, la sua razionalità, la cultura e sotto cultura che finora ha assorbito, le personali risposte che ha maturato nel corso della sua vita, e altri fattori esteriori e interiori che risulta arduo elencare; tutto questo sfondo ci porta a seguire, per esempio, una visione atea o religiosa del mondo, a essere simpatizzanti per cure alternative o saldamenti ancorati ai risultati medici prodotti in ambito scientifico, a ricercare partiti di destra o di sinistra o a sentirsi più vicini agli anarchici, ad avere più o meno fiducia verso le istituzione di vario tipo, ecc.</p>
<p>E' chiaro che non si risolve, né si costringe, il percorso di orientamento di ciascuno con un nome autorevole. Il percorso resterà sempre molto articolato e influenzato dalle contingenze del proprio contesto di nascita e di crescita, dalla famiglia, dall'esperienza nella scuola e lungo tutta la formazione, anche da eventuali traumi o condizioni neurologiche, ecc. La speranza che si può lasciare, in particolare per i percorsi meno fortunati, ma comunque a beneficio di tutti, è offrire riferimenti di supporto che possano compensare quel che è mancato o rimasto carente fino a ora.</p>
<p>Chiaramente non è la stessa cosa che crescere e formarsi nel migliore dei modi, ma è certamente meglio di niente o della frammentarietà in cui siamo immersi tra mezzi di intrattenimento, canali di tutti i tipi, culture e sotto culture, partiti politici, iniziative dei vari ministeri, ecc.</p>
<h3 class="subsection">Il curatore e il lettore</h3>
<p>Date le precedenti premesse, dovrebbe risultare assai secondario avere il nome e, se vogliamo, il curriculum vitae del curatore che scrive e seleziona fonti. Magari un giorno potrei valutare un'esposizione più personale sul progetto, ma sarebbe una pura curiosità. Il ruolo principale è proprio quello del lettore, anche senza questa guida, ciascuno di noi naviga la società e quando trova un valido riferimento che lo convince, inizierà a tenerlo da conto, consulturalo quando ne ha bisogno.</p>
<p>Un esempio che sarà capitato a molti, specialmente cambiando città, è trovare un dentista affidabile. Non basta aver studiato e avere i titoli necessari per esercitare la professione, resterà una situazione in cui avremo dentisti abili e attenti ai dettagli, così come dentisti approssimativi e a volte persino in malafede. Analogo discorso si ripresenta per la scelta di uno psicolgo o dell'azienda per cui lavorare e via dicendo. So che è un paradosso perché idealmente bisognerebbe essere dentisti per valutare il lavoro di un dentista, psicologici per scegliere uno psicologo e il metodo che dichiara di usare, economisti per orientarci tra gli autori che offrono una lettura economica e politica della società, ma ovviamente non si può essere "tuttologi" e bisogna anche compiere queste scelte con le risorse personali che abbiamo.</p>
<p>Questa guida presenta lo stesso paradosso, per cui non c'è autore o titoli che possano risolvere il dilemma, ma è proprio il lettore che deve rendersi conto da sé che i contenuti offerti, il modo in cui vengono presentati, i valori che traspaiono dall'opera, sono fattori che troveranno rispondenza nella sua sensibilità e intelligenza oppure no. Inoltre, l'opera che qui realizzo, per l'obiettivo dichiarato di essere una guida essenziale alle necessità umane, implica che ciascuno di noi dovrebbe essere in grado di formularne una autonomamente. Quindi sarà semplicemente un lavoro pronto che supporterà la nostra personale ricerca di riferimenti nella vita, ma come l'autore ha valutato che cosa inserire o meno, allo stesso modo ciascuno di noi può (e di fatto deve) valutare che cosa sia valido o meno.</p>
<h3 class="subsection">Necessità di selezionare e anche di fidarsi</h3>
<p>Una breve riflessione vorrei lasciarla anche sulla necessità che abbiamo di porre la nostra fiducia verso tante persone e generalmente varie fonti. Chiaramente abbiamo bisogno di selezionare, ma è evidente che non possiamo verificare tutto di persona, o sostituirci a processi che hanno richiesto decenni di raccolta dati e studi. E' anche evidente, che ogni processo umano è fallibile, e capiterà che daremo la nostra fiducia a persone o fonti che si riveleranno in seguito scelte errate. Questo fa parte dei rischi della vita, l'obiettivo di avere dei riferimenti non sarà mai avere un insieme di fonti infallibili, ma semplicemente fare la scelta migliore per orientarsi oggi, con la cultura che abbiamo, le conoscenze maturate, le tecnologie disponibili, ecc., compresa la personale maturazione interiore del lettore.</p>
<h3 class="subsection">Le fonti</h3>
<p>Mano a mano che questa guida crescerà come copertura di argomenti e saranno citate delle fonti, saranno elencate anche qui di seguito. Si precisa che il riferimento a una fonte non esprime necessariamente il pensiero originale degli autori della fonte e si invita a controllare di persona, qualora se ne senta la necessità, che l'affermazione con il riferimento consegua effettivamente dalla fonte indicata.</p>
<p>Al momento, non ci sono fonti da elencare.</p>
<h3 class="subsection">Curatori e autori</h3>
<p>Attualmente il progetto è curato da chi scrive, ma è aperto a contributi, e chi desidera, tramite indirizzo e-mail a fondo pagina, se il suo contributo verrà integrato, potrà comparire in questa sezione. Non sarà obbligatorio comparire qui, e userò un nome o uno pseudonimo e un'immagine a propria scelta, più per comunicare un senso di presenza e far capire indirettamente quanti occhi attenti leggono e migliorano la guida, piuttosto che "costruire" un principio di autorità che come già visto non può dar valore all'opera in questione.</p>
</section>
<aside class="column"></aside>
</article>
</main>
<a href="/1-guida-cooperativa/4-autori-e-riferimenti.html"><img class="letters" src="../assets/letters.png" /></a>
</body>
</html>