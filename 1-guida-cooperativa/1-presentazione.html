<!DOCTYPE html>
<html>
<head>
	<meta charset="utf-8">
	<title>Guida Cooperativa</title>
	<meta name="viewport" content="width=device-width, initial-scale=1, maximum-scale=1.0, user-scalable=no">
	<link rel="stylesheet" href="../assets/style.css">
<body>
<main>
<header>
<div class="column">
<div class="number">1.1</div>
</div>
<div class="titles">
<h1>Guida Cooperativa</h1>
<h2>Presentazione</h2>
</div>
<div class="column"></div>
</header>
<article>
<nav class="column"><h3>Indice parziale</h3>
<ol>
<li><a href="/1-guida-cooperativa/1-presentazione.html">Presentazione</a></li><li><a href="/1-guida-cooperativa/2-come-sfogliare.html">Come sfogliare la guida</a></li><li><a href="/1-guida-cooperativa/3-indice.html">Indice totale</a></li><li><a href="/1-guida-cooperativa/4-autori-e-riferimenti.html">Autori e riferimenti</a></li>
</ol>
<div>
<a class="nav-link" href="/#">◄</a><a class="nav-link" href="/1-guida-cooperativa/3-indice.html">≡</a><a class="nav-link" href="/1-guida-cooperativa/2-come-sfogliare.html">►</a>
</div>
</nav>
<section class="content">
<div class="intro">Ciascuno di noi è una guida tra le guide,
se condividiamo la nostra saggezza,
ci aiutiamo a navigare meglio la società</div>

<p>Questa guida cooperativa ha lo scopo di fornire un'istruzione essenziale e necessaria a ciascun essere umano sulla vita umana - nella sua interezza e profondità - e sulla società contemporanea. Si occuperà di ogni tema che si dovrebbe conoscere per non danneggiarsi nell'ignoranza, dai bisogni primari alle conoscenze per cavarsela nella società così com'è, affrontando anche domande esistenziali, e favorendo il pensiero critico affinché si possa agire, nei limiti del possibile, verso direzioni in linea con i propri valori.</p>
<p>I genitori o chi ne ricopre il ruolo e gli insegnanti sono inevitabilmente la prima guida per i figli e gli alunni. Essi trasmetteranno ciò che hanno imparato nella vita, ma se tradizioni dannose, modelli disfunzionali, errori, mancanze, limiti di varia natura guastano questa prima guida, molti giovani, anche da adulti, rischiano di ripetere errori o ritrovarsi spaesati in un mondo complesso. La speranza di questa iniziativa è diventare un punto di riferimento cooperativo curato da simbolici genitori per tutti coloro che cresceranno in questa società.</p>
<p>Questa guida consisterà in una raccolta di scritti: spiegazioni, riferimenti, panoramiche, riflessioni, che matureranno col tempo essendo un'opera di pubblico dominio. GitHub è stato scelto perché ospita gratuitamente il codice di tanti progetti liberi. Il curatore dello spazio coopguide integrerà o scarterà i contributi inviati, ma chiunque può copiare l'intero progetto e diventare curatore a propria volta, se crede nel valore di tale guida ma ritiene che debba seguire un'altra direzione.</p>
<p>La società è piena di guide e riferimenti. Finché siamo bambini, siamo guidati da chi ci è attorno, ma quando iniziamo a formare un'identità più autonoma e a compiere scelte più consapevoli, allora iniziamo a scegliere le guide e i riferimenti, le religioni o le filosofie, i partiti politici, le fonti di informazione e gli esperti, così diventiamo noi stessi la prima guida tra le guide. Infatti, quando decidiamo di seguire una guida o un esperto, non può esistere un'altra guida o un altro esperto che ci sollevi dal compiere questa prima scelta, perché risulteremo nuovamente soli nello scegliere a chi demandare la scelta.</p>
<p>È quindi inevitabile che la prima scelta nasca internamente a noi, basata sulle emozioni, sulla sensibilità, sull'esperienza, sui legami di fiducia che ci hanno accompagnato almeno fino all'adolescenza, e non si smette mai di crescere interiormente. A volte, serve rimettere in discussione il nostro terreno interiore, attraversando una piccola o grande crisi. Le scelte quotidiane, conseguenza delle guide che ci orientano, ci conducono lungo un percorso, ed è saggio impegnarsi a fondo affinché questo percorso sia migliore per ciascuno di noi e per tutti.</p>
<p>Limitarsi a ripetere gli insegnamenti appresi dalle prime guide della nostra vita, è simile a lasciarsi trascinare dalla corrente. Vi auguro di comprendere l'importanza di metterci un'appassionata dedizione nello scegliere i vostri riferimenti e nel farvi domande sugli aspetti importanti della vostra vita. Credo che questa guida possa rappresentare un aiuto enorme per coloro che ne cercano una, e nella consapevolezza che trovarla significa vedere ciò che viene mostrato, sceglierla significa diventare tale guida, proviamo cooperativamente a diventare guide migliori per noi stessi e per gli altri.</p>
</section>
<aside class="column"></aside>
</article>
</main>
<a href="/1-guida-cooperativa/4-autori-e-riferimenti.html"><img class="letters" src="../assets/letters.png" /></a>
</body>
</html>